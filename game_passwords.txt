A co po czyjej wielkości, jak nie ma w głowie mądrości.

A kto z nami nie wypije – tego we dwa kije.
Aby do wiosny!
Adam cóż by poradził, gdyby Bóg w raju Ewy nie posadził.

Adwokat niech głowę, a koń niech ma nogi.

Afekty, chociaż będą święte, rozumem mają być ujęte.

Aksamity, atłasy sławy nie czynią.

Albo rybki, albo akwarium.

Ambroży w grudniu uprawia ugory.

Ani Antoni na morzu wiatru nie dogoni.

Ani w Boga wierzy, ani się diabła boi.

Aniołowie pijanych na rękach swych noszą.

Apetyt rośnie w miarę jedzenia.

Apostoł ludzkości rzadko pości.

Atak jest najlepszą obroną.
Babska droga: od pieca do proga.
Bez ludzi i raj się znudzi.

Bez matki nie ma chatki.
Będą takie mrozy, że przymarznie cap do kozy.
Biedny kupuje jedną kapotę, ale na całe życie.
Biednemu zawsze wiatr w oczy.
Bierz nogi za pas, póki jeszcze czas.
Błędy lekarza przykrywa ziemia.
Bogatemu to i byk się ocieli.

Bo pić trzeba umieć.
Brał i Napoleon czasem po tabinkach.

Budować zamki na lodzie.

Budować zamki na piasku.
Bujać to my, ale nie nas!
Byłoby dłuższe lato, gdyby nie zima.
Byś zupełnie był mądry, wiek ci nie wystarczy.

Chcesz być bogatym, bądź siedem lat świnią.

Chcesz się dowiedzieć prawdy o sobie, pokłóć się z przyjacielem.

Chłop robotny i baba pyskata zawojują pół świata.
Choćby i najtęższa zima – tylko do wiosny trzyma.

Choćbyś miał złota skrzynie, śmierci się nie wywiniesz.
Choćbyś uciekał przez góry, las – śmierć do ciebie zdąży na czas.
Chodź, chlebie, zjem ciebie.
Chrzest polewaj wodą, wesele – wódką, a pogrzeb – łzami.
Chyba kończy się świat – świnia z pastuchem za pan brat!
Ciasno w głowie, przestronno w gębie.

Ciemnota – gorsza od zbrodni.
Cieszyć się jak Ruski z roweru.
Co cię nie zabije, to cię wzmocni.
Co dwie głowy, to nie jedna.

Co głupi straci, tym się mądry wzbogaci.

Co jeden polepszy, to drugi popieprzy.
Co jeden rok płaci, to drugi rok traci.
Co jedna głowa wymyśli, to druga odmyśli.

Co jednemu swawola, to drugiemu niewola.
Co komu pisane, to go nie minie.
Co lato odkłada, to zima przejada.
Co łysemu po grzebieniu!?
Co ma piernik do wiatraka?
Co nie siłą, to rozumem.
Co powiesz w sekrecie, to wiedzą w całym powiecie.
Co robisz? Drzwi do lasu.
Co się nie najesz, to się i nie naliżesz.
Co się źle zaczyna, to się dobrze kończy.
Co w czyim sercu na dnie, to wódka wywiedzie snadnie.
Co w kobiecym sercu na dnie, to i diabeł nie odgadnie.
Co za dużo – to niezdrowo.
Co zaszkodziło, to nauczyło.
Co zima przychłodzi, lato wynagrodzi.
Cymbał im puściejszy w środku, tym głośniej dzwoni.
Czapka na uchu, a wesz na brzuchu.
Czego nie można zmienić, to trzeba polubić.
Czego się Jaś nie nauczy, tego Jan nie będzie umiał.

Czego się nauczymy, tego nam nikt nie wydrze.
Czego wiosna nie zasiała – jesień nie urodzi.
Człek zdechnie, a robota zostanie.
Człowiek dla drugich ma rozum, a dla siebie głupi.

Człowiekowi w życiu nie potrzeba więcej: serce do kochania, rozum do myślenia i do pracy ręce.
Czuć się jak ryba w wodzie.
Czyja kosa pierwsza, tego miedza szersza.
Czyj nasiew, tego plon.
Czyja rola, tego wola.
Czy się stoi, czy się leży – jakaś forsa się należy.
Czy to z góry, czy pod górę – furman patrzy w końską dziurę.
Deszcze listopadowe budzą wiatry grudniowe.
Dla chcącego nic trudnego.
Dla głupiego każdy dzień święto.

Dlatego dwie uszy, jeden język dano, iżby mniej mówiono, a więcej słuchano.
Długa do mądrości droga przez nauki, krótsza przez przykłady.

Do ludzi po naukę, do matki po koszulę.
Do Rzymu przez Krym.
Dobra głupiemu rada – mądrego z głupim zwada.

Dobra gospodyni dom wesołym czyni.
Dobra jest zupa z bobra, a jeszcze lepsza z wieprza.
Dobre wychowanie – wrócić rano na śniadanie.
Dobry chleb i z ości, jak się kto przepości.
Dobry początek to połowa roboty.
Dobry uczynek straconym nie bywa.

Dobry zwyczaj – nie pożyczaj, jak oddaje, jeszcze łaje.
Dobry zwyczaj – nie pożyczaj, jeszcze lepszy – nie oddawaj.
Drzewa umierają, stojąc.
Drzwi mogą być albo otwarte, albo zamknięte; trzeciej możliwości nie ma.
Dwóch głupich: jeden, co daje, drugi, co nie bierze.

Dziad, jak odżyje, to cię torbą zabije.
Dzieci i ryby głosu nie mają.
Dzień świętego Alojzego przyczynia wina dobrego.
(My tu) Gadu gadu, (a) chłop śliwki rwie.
Gadać z nim – to jak plewy młócić.
Gadał dziad do obrazu, a obraz doń ani razu.
Gdy Andrzej (30 XI) się zjawi, to i ziemię postawi.
Gdy jeleń wejdzie w moją puszczę, to jeleń mój.

Gdy kota nie ma, myszy harcują.
Gdy kwiecień chmurny, a maj z wiatrami – dobry rok przed nami.
Gdy luty zimny i suchy, sierpień będzie gorący.
Gdy na Wawrzyńca (10 VIII) słota trzyma, do Gromnic (2 II) lekka zima.
Gdy pada w dniu świętej Anny, pada aż do Zuzanny.
Gdy przyjdzie święty Antoni, znać jabłuszko na jabłoni.
Gdy sierpień wrzos rozwija, jesień krótka, szybko mija.
Gdy się człowiek spieszy, to się diabeł cieszy.
Gdy w sierpniu z północy dmucha, zwykle nastaje posucha.
Gdy Zielona Matka [15 VIII] deszcz przynosi, to zwykle na Narodzenie Matki [8 IX] rosi.
Gdy na Gromniczną roztaje, rzadkie będą urodzaje.
Gdy po lipcu gorącym sierpień się ochłodzi, zima twarda i z wielkim śniegiem chodzi.
Gdy pszczoła w kwietniu nieruchliwa – wiosna mokra bywa.
Gdy Trzej Królowie ciepłem darzą, gospodarze o wiośnie gwarzą.
Gdy Wielki Piątek ponury, Wielkanoc bez chmury.
Gdy wrzesień bez deszczów będzie, w zimie wiatru pełno wszędzie.
Gdyby babcia miała drucik, to by była radiem.
Gdyby babcia miała wąsy, to by była dziadkiem.
Gdyby ciocia miała wąsy, byłaby wujaszkiem.
Gdyby kózka nie skakała, to by nóżki nie złamała.
Gdzie cztery nianie, tam dziecko bez nosa.
Gdzie drwa rąbią, tam wióry lecą.
Gdzie dwóch Polaków, tam trzy zdania (opinie).
Gdzie dwóch się bije, tam trzeci korzysta.
Gdzie głowa rządzi, tam człowiek nie błądzi.

Gdzie kura gdacze, tam kogut milczy.

Gdzie moda panią, rozum sługą.

Gdzie moda w mowie, tam pustka w głowie.

Gdzie są mądrzy, tam muszą być i mędrkowie.

Gdzie siła głów do rady i siła rąk do wykonania, tam sprawy oporem idą.

Gdzie siła włada – rozumu „nie nada”.
Gdzie Słowianin, tam i pieśni.
Głaszcz chama, to cię kopnie. Kopnij chama, to cię pogłaszcze.
Głowa warta kapelusza, a kapelusz wart niewiele.

Głową ludzie i rządy stoją.

Głowy się trzymaj, byś nie stracił głowy.

Głupcy wiążą węzły, a mędrcy je rozwiązują.

Głupi a mocny bywa owocny.

Głupi marzy o bogactwie, a mądry o szczęściu.

Głupi nie jest ten, co się głupim robi, ale ten, co swojej roboty nie umie dobrze przedstawić.

Głupi, jak chce kogo pochwalić, jeszcze zgani.

Głupiec głową naprzód wszędzie wpada.

Głupiec głupca, a diabeł diabła chwali.

Głupiego i bieda nie nauczy rozumu.

Głupota ludzka nie ma granic.
Gorzkie lekarstwo słodko leczy.
Gość w dom, Bóg w dom.
Groźniejsze jest wojsko jeleni przy lwie hetmanie niż wojsko lwów przy hetmanie jeleniu.

Grzmot listopada dużo zboża zapowiada.
Hulaj dusza, piekła nie ma.
Hulaj duszo, piekło gore!

Hulaj, duszo, pókiś młoda.
Husarz prosi Boga o wojnę, a lekarz o febrę.

I ja waść, i ty waść, a kto będzie świnie paść?
I koń hardo stąpa, gdy w bogatym rzędzie.

I kwaśne jabłko robak toczy.
I na równej drodze można się potknąć.

I prosię jak młode, to ładne.

Im dalej w las, tym więcej drzew.
Im dąb starszy, tym korzeń twardszy.
Im bucik starszy, tym bardziej nosa zadziera!
Im kto mniej wart, tym wyżej głowę nosi.
Im kto więcej ma, tym więcej chce.
Im mniej wiesz, tym spokojniej śpisz.
Im pies mniej szczeka, tym bardziej gryzie.
Im więcej w grudniu pogody, tym więcej wiosną wody.
Im wyżej siedzisz, z tym większym hukiem zlecisz.
Idzie luty, obuj/podkuj buty.
Jajko mądrzejsze od kury.
Jak baba zechce, to da i przez dziurkę od klucza.
Jak Bóg zagrzmi, to chłop do pacierza.

Jak cię widzą, tak cię piszą.
Jak gospodarz gościnny, to i ściany się rozszerzają.

Jak kamień w wodę.
Jak krew w piach.
Jak Kuba Bogu, tak Bóg Kubie.
Jaka marchew, taka nać – taka córka jaka mać, jakie drzewo, taki klin – jaki ojciec, taki syn.
Jak na świętego Antoniego chmurki, to z ziemniakami na górki.
Jak nie ma panny Marianny, dobra i Maryśka.

Jak nie ma w domu chłopa, zgłupieje i Penelopa.

Jak pies je, to nie szczeka, bo mu miska ucieka.
Jak się cenisz, tak cię cenią.
Jak się chce psa uderzyć, kij się znajdzie.
Jak się człowiek śpieszy, to się diabeł cieszy.
Jak się matka z córką zgłosi, tak się koniec grudnia nosi.
Jak się nie ma, co się lubi, to się lubi, co się ma.
Jak się powiedziało „a”, trzeba powiedzieć „b”.
Jak sobie pościelesz, tak się wyśpisz.
Jak spadać, to z dobrego konia.
Jak suka nie da, to pies nie weźmie.
Jak trwoga, to do Boga.
Jak ty komu, tak on tobie.
Jak wilk komarowi pomoże, to komar i konia zmoże.

Jak za króla Sasa. Jedz, pij i popuszczaj pasa.
Jaka matka, taka natka.
Jaka głowa, taka mowa.
Jaka praca, taka płaca.
Jaka ziemia, taka góra, jaka matka, taka córa.
Jakie drzewo, taki klin, jaki ojciec, taki syn.
Jakie jabłko, taka skórka, jaka matka, taka córka.
Jakie pytanie, taka odpowiedź.
Jakie „Szczęść Boże”, takie „Bóg zapłać”.
Jakie życie, taka śmierć.
Jaki korzeń, taka nać, taka córka, jaka mać.

Autor: 
Jaki pan, taki kram.
Jeden byka doi, drugi sito podstawia!
Jedna jaskółka wiosny nie czyni.
Jednym uchem wchodzi, a drugim wychodzi.
Jesień tego nie zrodzi, czego wiosna nie zasiała.
Jeszcze się taki nie urodził, co by każdemu dogodził.
Jeśli moje zdanie, dobrze mówisz, Janie.
Jeśli nie potrafisz, nie pchaj się na afisz.

Jeśli wejdziesz miedzy wrony, musisz krakać jak i one.
Jeżeli pszczoła w styczniu z ula wylatuje, rzadko pomyślny rok nam obiecuje.

Kapelusik z piórami, a wszy wyłażą dziurami.
Kapelusz sombrero, a w kieszeni zero.
Karp – ryba, jeleń – zwierzyna.

Kawałek chleba nie spadnie z nieba – pracą na niego zarobić trzeba.
Każda broń palna raz do roku strzela
Każda krowa swoje cielę liże.

Każda pliszka swój ogonek chwali.
Każde błoto ma swego diabła.

Każde grabie do siebie grabią.

Każdy jest kowalem swego losu.
Każdy kij ma dwa końce.
Każdy kogut na swych śmieciach śmielszy.
Każdy ma to, na co sobie zasłużył.
Każdy się drapie, gdzie go świerzbi.

Kiedy Pan Bóg zamyka wszystkie drzwi, zawsze zostawia jakieś uchylone okno.
Kiedy styczeń najmroźniejszy, wtedy roczek najpłodniejszy.
Kiedy w styczniu lato, w lecie zima za to.
Kląć jak szewc.
Kłamstwo ma krótkie nogi.
Kobiety płaczą przed ślubem, a mężczyźni po ślubie.

Kochajmy się jak bracia, liczmy się jak Żydzi.
Kochanego ciała nigdy za wiele.
Kochanie gorzej jak więzienie: z więzienia wyzwolą, z kochania nie zdolą.
Kogo nie boli, temu powoli.
Kogo Pan Bóg chce zgubić, temu najpierw rozum odbiera.
Kogo Pan Bóg kocha, temu krzyżyk daje.
Kogut myślał o niedzieli, a w sobotę łeb ucięli.
Kombinuje jak koń pod górę.
Komu księżyc świeci, temu i gwiazdy błyszczą.

Komu w drogę, temu czas.
Koniec języka za przewodnika.
Kowal zawinił, cygana powiesili.
Kruk krukowi oka nie wykole.
Krowa, która dużo ryczy, mało mleka daje.
Krzykiem skrzypiec nie nastroisz.
Kto chleba nie chce, nie wart i kołacza.
Kto daje i odbiera, ten się w piekle poniewiera.
Kto do ciebie z kamieniem – ty do niego z chlebem.
Kto do stołu nakrywa, głodny nie bywa.
Kto gardzi chlebem, nie będzie miał i bułki.
Kto nie ma nic, nie ma nic do stracenia.
Kto nie pracuje ten nie je.
Kto sieje jarke tatarke i proso, to chodzi boso.
Kto nie widział ołtarza, i piecu się kłania.

Kto nie winien – ten się bać nie powinien, kto nabroił – niech się boi.
Kto nigdy głodu nie czuje, temu i nie smakuje.
Kto ma dużo roli – ten się najada do woli, kto ma mórg niewiele – temu głód przyjacielem.
Kto ma księdza w rodzie, tego bieda nie ubodzie.
Kto ma morgi, krowy, świnie, tego zawsze głód ominie.
Kto ma pobrzękacze, ma i posługacze.
Kto ma pszczoły ten ma miód, kto ma dzieci ten ma smród.
Kto ma wioski, ma troski.

Kto ma złota worek, przed tym wszystkie drzwi otworem.
Kto mieczem wojuje, ten od miecza ginie.
Kto mieszka nad Obrą doi krówkę dobrą.

przysłowie wielkopolskie, J. Burszta, 
Kto na końcu wygrywa, bierze pieniądze.

Kto nie skropił chleba łzami/potem, nie będzie miał apetytu.
Kto pierwszy, ten lepszy.
Kto po wódce wylewny, u tego sekret niepewny.
Kto pod kim dołki kopie, ten sam w nie wpada.
Kto pyta, ten nie błądzi.
Kto rano wstaje, temu Pan Bóg daje.
Kto rano wstaje, ten jest niewyspany.
Kto raz z diabłem płynął, musi go zawsze wozić.

Kto sieje wiatr, ten zbiera burze.
Kto się buduje, procesuje i leczy, tego bieda ćwiczy.
Kto się ceni, ten się leni.
Kto się czubi, ten się lubi.
Kto się mądrzejszym czuje, ten głupszemu ustępuje.
Kto się przerzuci z wódki na mleko, nie pociągnie daleko.
Kto skończył siew, może spać do żniw.
Kto w błoto wpadnie, ten suchy nie wstanie.

Kto w cudzej stodole młóci, i w jego odmłócą.

Kto wysoko lata, ten nisko siada.
Kto występnym przebacza, ten niewinnych będzie karał.
Kto zakosztuje dobrego, nie patrzy na biedniejszego.
Kto ze sobą nosi, nikogo nie prosi.
Kto ziarno sieje, ten przed burzą zwieje.
Kuj żelazo, póki gorące.
Kwiecień – plecień, co przeplata, trochę zimy, trochę lata.
Kwiecień, gdy deszczem plecie, maj wystroi w kwiecie.
Konia kują, żaba nogę podstawia.
Leje jak z cebra.
Lepiej „być”, niż „mieć”.
Lepiej być pięknym i bogatym, niż brzydkim i biednym.
Lepiej byle jak siedzieć niż dobrze stać.
Lepiej dmuchać na zimne niż się gorącym sparzyć.
Lepiej dać kije stu niewinnym jak puścić płazem jednemu winnemu.
Lepiej dosadzić niż przesadzić.
Lepiej dźwigać jak ścigać.
Lepiej mieć co zdjąć niż nie mieć czego założyć.
Lepiej nie dolać jak przelać.
Lepiej nie dosolić niż przesolić.
Lepiej nie grzeszyć niż do pokuty śpieszyć.
Lepiej nosić niż prosić.
Lepiej późno niż wcale.
Lepiej się ukłonić głowie niż ogonowi.
Lepiej z mądrym pieczeń obracać, niż z głupim ją jeść.

Lepiej z mądrym zgubić niż z głupim znaleźć.

Lepiej ze swoimi płakać niż z obcymi skakać.
Lepiej zjeść i odchorować niż się miałoby zmarnować.
Lepiej zrozumieć mało niż zrozumieć źle.
Lepiej żałować, że się coś zrobiło, niż żałować, że się nic nie zrobiło.
Lepiej żartować niż chorować.
Lepiej że na głowie niż w głowie łyso.
Lepsza cnota niż wóz złota.
Lepsza jedna panna niż cztery wdowy.
Lepsza u matki polewka niż u obcych marcepany.
Lepsza byle jaka prawda niż dobre kłamstwo.
Lepsze dziś jajko niż jutro kokosza.
Lepsze jedno lato jak dwie zimy.
Lepsze jest wrogiem dobrego.
Lepsze swoje na smole niż czyje w rosole.
Lepszy chleb z solą z dobrą wolą niż marcepan z niewolą.
Lepszy dukat przed procesem, niźli trzy po procesie.

Lepszy funt rozumu niż cetnar dowcipu.

Lepszy gram handlu niż kilo roboty.
Lepszy mądry wróg niż głupi przyjaciel.
Lepszy na wolności kąsek lada jaki niźli w niewoli przysmaki.
Lepszy rydz niż nic.
Lepszy własny chleb niż pożyczona bułka.
Lepszy wróbel w garści niż gołąb na dachu.
Lepszy wróbel w ręku niż cietrzew na sęku.
Lepszy żywy lis niż martwy lew.
Licho nie śpi.
Ładna buzia to połowa posagu.
Ładnej twarzy i w garnku do twarzy.

Żródło: "Krzyżówki z przymrużeniem oka", red. nacz. Marcin Polak, Częstochowa 2020, nr 10 (111), s. 46.
Ładnemu we wszystkim ładnie.
Ładny kwiatek krótko przy drodze stoi.
Łagodność uśmierza ból.
Łagodność wszystkiego dokaże.
Łaska pańska na pstrym koniu chadza/jeździ.
Łatwiej brać niż dać.
Łatwiej coś zganić niż zrobić.
Łatwiej kołek obcinkować niż go później pogrubasić.
Łatwiej komu radzić niż dopomóc.
Łatwiej nauczyć się kląć niż czytać.
Łatwiej obiecać niż dotrzymać.
Łatwiej pałac skrytykować niż psu budę postawić.
Łatwiej popsuć niż naprawić.
Łatwiej słuchać niż rozkazywać.
Łatwiej sto pcheł upilnować niż jednej dziewczyny.
Łatwiej wojnę zacząć niż ją skończyć.
Łatwiej z góry jak pod górę.
Łatwiej zranić niż leczyć.
Łatwo być hojnym z cudzego.
Łatwo cudzym szafować.
Łatwo przyszło – łatwo poszło.
Łatwowierność rodzi oszustów.

Łut szczęścia lepszy, niż cetnar rozumu.
Łyżka dziegciu beczkę miodu zepsuje.
Ma coś z rycerza – zakuty łeb.
Maj z grzmotami – rok dobry przed nami.
Małe dzieci – mały kłopot, duże dzieci – duży kłopot.
Małe pieski najwięcej szczekają.

Mały kieliszek nie dojdzie do kiszek.

Masz babo placek.
Mądra matka dba o swe córki.
Mądrej głowie dość dwie słowie.
Mądrej głowy włos się nie trzyma.
Mądry głupiemu zawsze ustępuje.
Mądry Polak po szkodzie.
Mężczyzna powinien być tylko trochę ładniejszy od diabła.

Miłe złego początki.
Mnich tak odpowiada, jak mu opat śpiewa.
Modli się pod figurą, a diabła ma za skórą.
Mokry deszczu się nie boi!
Mowa jest srebrem, a milczenie złotem.
Mówił dziad do obrazu, a ten do niego ani razu.
Mieć dwie lewe ręce.
Miłość od pierwszego wejrzenia.
Mój dom jest moją twierdzą.
Muru głową nie przebije, a morza nikt nie wypije.
Myślał indyk o niedzieli, a w sobotę łeb mu ścieli.
Na Agnieszkę mróz, składaj chłopie wóz.
Na Alberta sianokosów pełna sterta.
Nawet dobre pióro kleksy robi.
Na Andrzeja mróz, gotuj na zimę wóz, a jak taje, to znów sanie.
Na bezrybiu i rak ryba.
Na dwoje babka wróżyła.
Na frasunek dobry trunek.
Na głupiej głowie i włos się nie utrzyma.
Na języku miód, a w sercu lód.
Na koniu jedzie, a konia nie widzi.
Na Nowy Rok pogoda – będzie w polu uroda, na Nowy Rok pluta – będzie w polu pokuta.
Na Nowy Rok przybywa dnia na barani skok.
„Na oko” – to chłop w szpitalu leżał.
Na pieniądzach świat nie stoi.
Na pochyłe drzewo każda koza wlezie.
Na to daje gębie papać, by umiała dobrze kłapać.
Na świętą Annę mrowiska, szukaj w zimie ogniska.
Na świętego Albina rzadka u ludzi mina, bo post się zaczyna.
Na świętego Andrzeja kurom w polu nadzieja.
Na świętego Dygdy, co go nie ma nigdy.
Na święty Ambroży poprawią się mrozy.
Na święty Antoni pierwsza się jagódka zapłoni.
Na Gromniczną mróz – ładuj chłopie wóz, na Gromniczną ciecze – to się zima wlecze.
Na święty Walenty uciekają z domu centy.
Na to ma kowal kleszcze, żeby sobie rąk nie sparzyć.
Na złodzieju czapka gore.
Nadgorliwość gorsza od faszyzmu.
Nadzieja – matką głupich.
Nadzieja umiera ostatnia.
Najciężej strzemiona dopaść, to się i na koń dostanie.

Najgorszy jest diabeł wtenczas, kiedy się modli.

Najgorzej, jak komu woda sodowa uderzy do głowy.
Najlepsze mienie – czyste sumienie.
Najpierw klęczy, prosi, szlocha, potem krzyczy: dość, wynocha!
Natura ciągnie wilka do lasu.
Nauka nie poszła w las.
Nawet mistrzowi nie zaszkodzi nauka.
Ni brat, ni swat.
Na stary picy młody ogier sie ćwicy.
Ni do rady, ni do zwady.
Ni do szabli, ni do kądzieli.
Ni pies, ni wydra.
Ni prośbą, ni groźbą.
Ni przypiął, ni przyłatał.
Ni przypiął, ni wypiął.
Ni to pies, ni wydra, coś na kształt świdra.
Ni to pies, ni zając.
Ni w Boga wierzy, ni się diabła boi.
Ni widu, ni słychu.
Ni w pięć, ni w dziewięć.
Ni zdolności, ni ochoty.
Ni z gruszki, ni z pietruszki.
Nic mu nie będzie, bo głupi.
Nic tak dobrze nie przenika jak gorzałka do przełyka.
Nie bądź w gorącej wodzie kąpany.
Nie boi się wilk psa, tylko szczekania jego.

Nie budź licha, kiedy śpi.
Nie chce góra przyjść do Mahometa, musi Mahomet przyjść do góry.
Nie chwal dnia przed zachodem słońca.
Nie czas żałować róż, gdy płoną lasy.
Nie człowiek życie wymyślił, ale takim je zastał.
Nie czyń bliźniemu, co tobie niemiłe.
Nie dasz chłopakom, to dasz robakom.
Nie pomoże ranne wstanie i pomału obracanie
Nie dla pieniędzy się żyje, lecz za nie.
Nie dla psa kiełbasa, nie dla kota spyrka.
Nie dla psa kiełbasa, nie dla prosiąt miód.
Nie dolewaj oliwy do ognia.
Nie dziel skóry na niedźwiedziu.
Nie głaskaj kota pod włos.
Nie idź spać w gniewie, bo czy się obudzisz – nie wiesz.
Nie ilość – lecz jakość.
Nie jednemu psu Burek na imię.
Nie każda głowa siwa mądra bywa.
Nie kąsa się ręki, która karmi.
Nie kijem go, to pałą.
Nie kładź palca między drzwi.
Nie kracz, nie kracz, bo wykraczesz.
Nie kupuj kota w worku.
Nie ma głupich pytań, są tylko głupie odpowiedzi.
Nie masz cwaniaka nad Warszawiaka.
Nie masz wina nad węgrzyna.
Nie ma tego złego, co by na dobre nie wyszło.
Nie ma dymu bez ognia.
Nie ma miłości bez zazdrości.
Nie ma róży bez kolców.
Nie ma reguły bez wyjątku.
Nie ma tego złego, co by na dobre nie wyszło.
Nie ma to jak we własnym domu.
Nie masz na upór lekarstwa.
Nie miała baba kłopotu, kupiła sobie prosię.
Niemiła księdzu ofiara, chodź, cielę, do domu.
Nie można dwom panom służyć.
Nie mów, co myślisz – myśl, co mówisz.
Nie mów hop, póki nie przeskoczysz.
Nie mów nikomu, co się dzieje w domu.
Nie mów nikomu, co tobie niemiłe.
Nie mów o nikim, nie będą o tobie.
Nie na to żyjemy, byśmy jedli i pili, lecz na to pijem i jemy, abyśmy żyli.
Nie nos dla tabakiery, lecz tabakiera dla nosa.
Nie odkładaj na jutro tego, co masz zrobić dziś.
Nie od razu Kraków zbudowano.
Nie pluj w studnię, bo może ci przyjść kiedyś czerpać z niej wodę.
Nie po to głowa, by na niej czapkę nosić.
Nie pożyczaj, zły obyczaj.
Nie pożyczywszy – na tydzień gniewu, pożyczywszy – na cały rok.
Nie pomoże mydło, ani malowidło, ani studnia wody, jak nie ma urody.
Nie pomoże puder, róż, kiedy gęba stara już.

Nie pomoże uczoność, ani nieskończoność, ani fura sprzętu, jak nie ma talentu.
Nie przebieraj panno, żebyś nie przebrała, żebyś za kanarka wróbla nie dostała.
Nie przesadza się starych drzew.
Nie rozdzielaj włosa (zapałki) na czworo.
Nie rzucaj pereł między wieprze.
Nie rzucaj słów na wiatr.
Nie samym chlebem człowiek żyje.
Nie sądź, a nie będziesz sądzony.
Nie skryje diabeł końskiego kopyta.

Nie szata zdobi człowieka.
Nie szata zdobi człowieka, lecz człowiek szatę.
Nieszczęścia chodzą parami.
Nie śmiej się, dziadku, z czyjegoś wypadku – dziadek się śmiał i to samo miał.
Nie święci garnki lepią.
Nie taki diabeł straszny, jak go malują.
Nie ten święty, co zgięty.
Nie to ładne, co piękne, ale co się komu podoba.
Nie ucz księdza pacierza.
Nie ucz matki jak się dzieci robi.
Nie ucz ojca dzieci robić.
Nie udawaj Greka.
Nie warto płakać nad rozlanym mlekiem.
Nie wchodzi się dwa razy do tej samej rzeki.
Nie wie głowa, co język bełkocze.
Nie wierz nigdy dziewucho, coć chłop szepce na ucho.
Nie wierz nigdy mężczyźnie, to słodki cukierek maczany w truciźnie.
Nie wsadzaj nosa do cudzego prosa.
Nie wszystko da się kupić za pieniądze.
Nie wszystko się godzi, co wolno.
Nie wszystko złoto, co się świeci.
Nie wścibiaj nosa, gdzieś nie dał grosza.
Nie wtykaj kija w mrowisko.
Nie wtykaj nosa w nie swoje sprawy.
Nie wychylaj nosa, to ci go nie przytrą.
Nie wykręcaj kota ogonem.
Nie wywołuj wilka z lasu.
Nie zabija się kury znoszącej złote jajka.
Nie z jednego pieca jadł chleb.
Nie zmienia się koni podczas przeprawy przez rzekę.
Nie życz złego nikomu, byś tego nie zastał w domu.
Niech ci Pan Bóg w dzieciach wynagrodzi.
Niech to będzie kłak, czy wełna – byle była kiszka pełna.
Niech ten rządzi, co ma mądzi, a kto ma one, niech idzie na strone.

Niedaleko pada jabłko od jabłoni.
Niejeden rekin sobie życzy, by dorodna szprotka wiodła go na smyczy.
Nigdy nie jest tak źle, żeby nie mogło być gorzej, ani tak dobrze, żeby nie mogło być lepiej.
Nigdy nie mów „nigdy”.
Nigdy nie należy palić za sobą wszystkich mostów.
Nigdy nie pluj pod wiatr.
Nikt nie jest dobrym sędzią w swojej własnej sprawie.
Nikt nie jest prorokiem między swymi.
Nikt nie odgadnie, co u kogo w sercu na dnie.
Nikt się mądrym nie rodzi, ale staje.
Nikt swego garbu nie widzi.

Nim się baba uszpili, chłop przejdzie pół mili.
Nosić drzewo do lasu.
Nosi go jak Żyda po pustym sklepie.
Nosił wilk razy kilka, ponieśli i wilka.
Nowa miotła lepiej zamiata.
Nowe koła skrzypią.

Nowego kłamstwa słucha się chętniej, niż starej prawdy.
Nowy Rok pogodny – zbiór będzie dogodny.
Nudne jak flaki z olejem.
Nudy na pudy.
O pieniądzach się nie mówi, pieniądze się ma.
Obijać się jak Żyd po pustym sklepie.
Od piwa głowa się kiwa.
Od starych kruków młode uczą się krakać.

Od wódki rozum krótki.
Od przybytku głowa nie boli.
Od Sasa do Lasa.
Ogień i woda, dobrzy słudzy, lecz źli gospodarze.
Od świętej Anki zimne wieczory, chłodne poranki.
Oliwa sprawiedliwa, zawsze na wierzch wypływa.
Palec skaleczysz – cała ręka boli.
Paluszek i główka to szkolna wymówka.
Pan Bóg stworzył wieś, a człowiek miasto.

Papier jest cierpliwy: wszystko przyjmie.
Pasuje jak piąte koło u wozu.
Pasuje jak pięść do nosa.
Pasuje jak garbaty do ściany.
Pasuje jak kwiatek do kożucha.
Pasuje jak wilk do pilnowania owiec.
Pasuje jak świni siodło.
Pasuje jak wół do karety.
Patrzy jak cielę na malowane wrota.
Patrzy jak sroka w gnat.
Październik ciepły, będzie luty strzepły.
Póki życia, póty nauki.
Póty dzban wodę nosi, póki się ucho nie urwie.
Pan każe – sługa musi.
Pańskie oko konia tuczy.
Pan Bóg nie rychliwy, ale sprawiedliwy.
Pan Bóg stworzył byka – i byk był; a chłop wziął kozika, urżnął mu u dołu i stworzył wołu.
Pieniądze szczęścia nie dają.
Pierwej rozważ, potem odważ.
Pierwsze koty za płoty.
Pierwsze pół życia żyjemy marzeniami, a drugie pół – wspomnieniami.
Pierwsze śliwki – robaczywki.
Pies ogrodnika; samemu nie zje i drugiemu nie da.
Pijak podobny jest do zwierza: ni do roboty, ni do pacierza.
Plotka wyleci wróblem, a powróci wołem.
Po burzy zawsze słońce przychodzi.
Po karnawale – czas na gorzkie żale.
Po każdej nocy wschodzi słońce.
Po świętej Agacie wyschną na słońcu gacie.
Po tłuste cielę i do domu trafią, a chudego i na targu nie kupią.

Pod latarnią najciemniej.
Podłość ludzka nie ma granic.
Podobni jak dzień do nocy.
Podróże kształcą.
Poeta... tylko głowa nie ta.
Pokorne cielę dwie matki ssie.
Polak, Węgier dwa bratanki – i do szabli, i do szklanki.
Polska cnota: każdemu otworzyć wrota.
Polski żołnierz w obozie – anioł, w polu – lew.

Porywać się z motyką na słońce.
Postać anielska, dusza diabelska.
Pośpiech jest wskazany tylko przy łapaniu pcheł.
Pośpiech jest złym doradcą.
Potrzebne jak dziura w moście.
Potrzebne jak zającowi dzwonek na polowaniu.
Po winie rozum w głowie ginie.
Poznać łatwo w starości, jaki kto był w młodości.
Poznać pana po cholewach.
Poznać po mowie, co kto ma w głowie.
Poznasz głupiego po śmiechu jego.
Pozory często mylą.
Praca nie zając, nie ucieknie.
Pracuj, a garb ci sam wyrośnie.
Prawa są równie jako pajęczyna: wróbel się przeciśnie, a na muszkę wina.
Prawda i cnota ginie od złota.
Prawda jak oliwa – zawsze na wierzch wypływa.
Prawda w oczy kole.
Prawda zawsze zwycięża.
Prawdziwa cnota krytyk się nie boi.

Autor: 
Prawdziwa wiedza to znajomość przyczyn.
Prawdziwego przyjaciela poznaje się w biedzie.
Prawem i lewem.
Proste drzewo nie rzuca garbatego cienia.
Prosty czy krzywy – każdy chce być szczęśliwy.
„Proszę”, „przepraszam”, „dziękuję” – pomaga, a nic nie kosztuje.
Przed kim bramę zamkną, niech do furtki puka.

Przed zającem żaby uciekają.
Przepadło jak kamień w wodę.
Przepisy są po to, aby je łamać.
Przezorny – zawsze ubezpieczony.
Przyganiał kocioł garnkowi, a sam smoli.
Przyjaciela szukaj blisko, wroga daleko.
Przyjaźń zawarta przy kieliszku wódki zwykle ma żywot krótki.
Przyszła koza do woza.
Przyszła kryska na Matyska.
Psa głaskaj, ale kija z ręki nie puszczaj.

Punkt widzenia zależy od punktu siedzenia.

Puścił się bez wiosła na morze.

Pycha i z nieba spycha.
Rób a rób, zarobisz na grób.
Raz na ruski rok.
Ranne wstawanie i wczesna żeniaczka jeszcze nikomu nie zaszkodziły.
Raz na wozie, raz pod wozem.
Ręka rękę myje.
Reguła prosta, że aż osłupia: kto się wymądrza, ten się wygłupia.
Rozmówił się jak gęś z prosięciem.

Rozżarzony topór trudno powiesić na haku.

Sam jak palec.
Sam sobie powiedział i sam się uśmiał.
Sam sobie sterem, żeglarzem, okrętem.
Samotnemu cały świat pustynią.
Samotny jak kołek w płocie.
Sen mara – Bóg wiara.
Sędzia nie ma być głodny.

Siła złego na jednego.
Siedzieć cicho jak mysz pod miotłą.
Siejesz wiatr – zbierasz burze.
Skąpy (chytry) dwa razy traci.
Skleroza nie choroba tylko nogi bolą.
Skorego konia jeszcze batem pod górę.

Skoro jest tak dobrze, to dlaczego jest tak źle?
Słodkie życie – jak w Madrycie.
Słońce i woda zawsze zdrowia doda.
Słońcu i miłości nigdy się w oczy nie patrzy.
Słowo się rzekło, kobyłka u płota.
Słówko wyleci wróblem, a powróci wołem.
Służ panu wiernie, on ci za to pierdnie.
Słuchaj uchem, a nie brzuchem.
Sport to zdrowie.
Sposób na zdrowie człeka – od lekarzy z daleka.
Sprawiedliwość bez dobroci okrucieństwem jest.
Sprzedać się za miskę soczewicy.
Stara miłość nie rdzewieje.
Stare buty najwygodniejsze.
Starego psa nie nauczysz aportować.
Starego wróbla na plewy nie złapiesz.
Stare psisko dobre, jak leży pod płotem.
Stare to są dobre: fortepian i skrzypce.
Stare wino, żona młoda, niejednemu życia doda.
Starość nie radość, młodość nie wieczność.
Starość nie radość, śmierć nie wesele.
Stary, a głupi.
Stary, ale jary.
Stoi jak wół na granicy.
Strach ma wielkie oczy.
Strachy na Lachy.
Stroić się w cudze piórka.
Strzeżonego Pan Bóg strzeże.
Strzeż się psa milczącego i spokojnej wody.
Styczeń pogodny wróży rok płodny.
Suchy marzec, mokry kwiecień i maj chłodny – wróżą rok niegłodny.
Suchy marzec, mokry maj, będzie żytko niby gaj.
Sumienie stoi za tysiąc świadków.

Swoje brudy trzeba prać w domu.
Swojego nie puszczaj, po cudze nie sięgaj.
Syty głodnego nie zrozumie.
Szaleć jak pies spuszczony z łańcucha.
Szczenięcej miłości wątek – pieskiego życia początek.
Szczęściarzowi nawet wół się ocieli.
Szczęście ciska ludźmi jak piłką.

Szczęście człowieka psuje, nieszczęście hartuje.
Szczęście czego mi nie dało, tego mi nie będzie brało.
Szczęście dziś matką, a jutro może być macochą.
Szczęście głupim sprzyja.
Szczęście gdy trafi na głupiego, wszystkim go czyni nieznośnego.
Szczęście karetą nie jeździ, ale i w łachmanach nie chodzi.

Szczęśliwi czasu nie liczą.
Szewc bez butów chodzi.
Szlachcic na zagrodzie równy wojewodzie.
Szlachetne zdrowie, nikt się nie dowie jako smakujesz – aż się popsujesz.
Szukajcie, a znajdziecie.
Szukać igły w stogu siana.
Szybka decyzja to połowa zwycięstwa.
Szyby lecą, szklarz się śmieje.

Ściany mają uszy.
Ślepy afekt i pamięć z człowieka wywlecze.
Ślusarz zawinił, a kowala powiesili.
Śmiałby się człowiek dookoła głowy żeby nie uszy.
Śmiech to zdrowie.
Śmieje się jak głupi do sera.
Śmierć i żona od Boga przeznaczona.
Śniadanie zjedz sam, obiadem podziel się z przyjacielem, a kolację daj wrogowi.
Śpiesz się powoli.
Świat i kalesony
Święta Agnieszka wypuszcza skowronka z mieszka.
Święta, Święta i... po Świętach.
Święty Alojzy miód w plastrach dojrzy.
Święty Antoni o gryce siać przypomni.
Święty Antoni od zguby broni.
Święty Antoni złodziei goni.
Świnia się nie myje – i żyje.
Tak krawiec kraje, jak mu materii staje.

Tanie mięso psy jedzą.
Tanie kupisz, psom wyrzucisz.
Temu czapkują, przy kim pieniądz czują.
Ten się nie myli, kto nic nie robi.
Ten się śmieje (najlepiej), kto się śmieje ostatni.

Tłumaczyć z polskiego na nasze.
Tonący brzytwy się chwyta.

Trafić z deszczu pod rynnę.
Trafiła kosa na kamień.

Trafiło się ślepej kurze ziarno.

Wariant: Trafi się i ślepej kurze ziarno.
Trud człowieczy czas niweczy.
Trudno dwóm panom służyć.

Opis: biblijne, 
Wariant: Nikt nie może dwóm panom służyć.
Trunek mocny, białogłowa grzeszna – z najmędrszego uczynią błazna.
Trzej najlepsi lekarze: dr Spokój, dr Dieta i dr Humor.
Tu goli – i tam strzyże.
Tu leży pies pogrzebany.
Tylko głupiec dyskutuje z końskim zadem.
Tylko krowa zdania nie zmienia.
Tylko trzewik wie, że pończocha dziurawa.
U skąpego zawsze po obiedzie.

U wdowy chleb gotowy.

Wariant: U wdowy chleb gotowy, ale nie każdemu zdrowy.
Ubogi jak mysz kościelna.

Wariant: Ubogi jak kościelna mysz.
Ubogi mało ma przyjaciół.

Ubogi nie ma tego, owego, a bogacz łakomy wszystkiego.

Ubogi śmierci się nie lęka.

Ubogi za psa u bogacza stoi.

Ubogi żywi się jak może, a bogaty jako chce.

Ubogiego zdanie: nie dba nikt na nie.

Ubogiemu dzieciątko, bogatemu cielątko.

Ubogiemu kawał chleba (dać), to most do nieba.

Ubogiemu łacniej być dobrym.

Ubogiemu zawsze wiatr w oczy.

Wariant: Ubogiemu zawsze wiatr w oczy a droga pod górkę.
Ubóstwo cnoty nie traci.

Ubóstwo nie hańbi.

Wariant: Nie hańbi ubóstwo, ale niecnota i głupstwo.
Ubóstwo nie jest ohydą.

Ubóstwo nikogo nie krzywdzi.

Ubóstwo szlachectwa nie traci.

Ubóstwo uczciwe nie bywa wstydliwe.

Ubrał się, jak dudek w pawie pióra.

Ubrany jak pan, a głupi jak baran.

Ucieczka jest zawsze haniebna, ale czasem zbawienna.

Ucieczka winnym czyni.

Ucieka świńskim truchtem.

Ucieka, aż się za nim kurzy.

Ucieka, jak Cygan na kradzionym koniu.

Ucieka, jak od zgniłego psa.

Ucieka, jak pies oparzony.

Ucieka, jak przed zbrojnymi goły.

Ucieka, jak zając przed chartem.

Uciekającego i bojaźliwy goni.

Uciekać nie ładnie, ale pożytecznie.

Ucz się, ucz, bo nauka to do potęgi klucz.
Ucz się jak druciorz; jakżeś pojętny – siedem roków, jak słaby – aż do śmierci.

Ucz swoje dzieci kamienie gryźć.

Uczący drugich sam się uczy.

Wariant: Ucząc (innych) uczymy się.
